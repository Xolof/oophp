---
---
Redovisning kmom01
=========================

Objektorienterad programmering i PHP är nytt för mig, men vid det här laget har jag programmerat objektorienterat i både Python och Javascript.

Det känns som att OOP i PHP sker på liknande sätt som i Javascript och Python. Nyckelordet this är viktigt, publika och privata metoder är bra att ha koll på. Inkapsling är också bra att använda.

“Gissa numret” blev som en repetition av det vi gjorde i kursen htmlphp med tillägget att använda sig av objektorienterad programmering. 

Jag sparade mycket av informationen om spelets status i en instans av klassen "Guess".

Det nuvarande gissade numret sparade jag i $_SESSION\["numberGuessed"\]. Resultatet av den nuvarande gissningen erhålls genom kontroll mot objektet i redirect.php och sparas i variabeln $_SESSION\["result"\].

Nu när jag tittar på koden igen så ser jag att jag skulle kunna implementera ännu mer av logiken inuti objektet. Men det kan jag fixa i nästa kursmoment.

Det känns som att förfarandet för Git och Github är i stort sett samma som i design-kursen. Det borde inte vara några konstigheter där.

Jag känner igen mig väldigt bra i me-sidans struktur. Med lite uppfräschning av minnet tror jag att jag kommer ha bra koll på läget. Det ska bli intressant att gå vidare och se hur ramverket i sin helhet är uppbyggt och hur man kan modifiera det.

Min TIL för det här kursmomentet är att felmeddelanden ibland kan bero på buggar som det kanske inte går att göra så mycket åt på egen hand.

Det uppstod ju lite problem relaterat till phpDoc. Jag satt och försökte reda ut problemet i några timmar. När mos skrev att de hade haft samma problem förra året tänkte jag att det kanske blir svårt att lösa det. Men vi får se. Hur som helst så kan det vara bra träning att försöka reda ut sådana problem. Jag fick prova på att läsa lite om issues på GitHub och jag fick bekanta mig med vilka releaser som finns för phpDoc.
